Trátase dun sistema que permite buscar e visualizar os cambios léxicos de decenas de millares de palabras do castelán ao longo do tempo, concretamente no eixo temporal 1900-2009, usando como fonte de datos as representacións semánticas construídas cos n-gramas de Google en castelán (45 mil millóns). Ousuario busca por unha palabra e un período de tempo (entre 1 e N anos) e osistema devolve o sentido da palabra en cada ano do intervalo buscado. Osentido dunha palabra represéntase mediante o conxunto de palabras maissimilares en termos semánticos e distribucionais. Por exemplo, a palabra“cáncer” relaciónase estreitamente en 1910 con “tuberculosis” e “sífilis” peroxa en 1960 os termos máis próximos son “tumor” e “carcinoma”."


 "A entrada do sistema é unha estrutura de datos en que as palabras son asociadas mediante graos de similaridade (Coseno) con outras palabras e por ano. Estes datos foron xerados recentemente polo equipo ProLNat@GE (Pablo Gamallo, Marcos Garcia) mediante técnicas e módulos de Procesamento da Linguaxe Natural. Concretamente, efectuamos o procesamento semántico de 45 mil millóns de n-gramas, disponíbeis tras o escaneo de máis de 1 millón de libros do proxecto “Google Books”. O procesamento semántico consistiu en transformar os n-gramas en matrices distribucionais 'palabra-contexto'. Xerouse unha matriz por ano, onde cada palabra é un vector de contextos. Finalmente, calculouse a similaridade entre vectores (palabras) e seleccionáronse, para cada palabra, as 20 máis similares por ano. En total, xerouse unha estrutura de datos de máis de 300M, que é o input do demostrador.
